[
  {
    "id": 1,
    "title": "Масований обстріл",
    "model": "OODA",
    "scenario": "18 листопада 2025, 05:47 ранку.\nОбласний центр та кілька районів області під масованим ракетно-артилерійським і дроновим ударом. Є численні влучання в житлову забудову, критичну інфраструктуру, пожежі, завали, сотні постраждалих. Частково відсутнє електропостачання і зв’язок. Дороги заблоковані уламками. ДСНС і медицина працюють на межі.\n\nУ вашому підпорядкуванні: 14 патрульних екіпажів, слідчо-оперативні групи, 2 роти поліції особливого призначення, взвод поліції охорони.\nВи перебуваєте у ситуаційному центрі ГУНП.\n\nПИТАННЯ: Яка ваша ПЕРША дія як начальника ГУНП у перші 7–10 хвилин кризи?\n\nТаймер: 100 секунд",
    "steps": [
      {
        "stage": "Observe",
        "question": "Етап O — Observe (Спостерігати). Яка ваша перша дія?",
        "options": [
          {
            "text": "Негайно беру водія, 2–3 бійців і виїжджаю в район найбільшого влучання, щоб особисто побачити масштаби руйнувань, координувати евакуацію та записати коротке звернення «Поліція тут, тримайтесь!».",
            "result": "fail",
            "feedback": "Чому неправильно: керівник, який виїжджає в сліпу точку під обстрілом, втрачає загальну картину. Спостерігаючи лише один епізод, ви не бачите масштаб кризи, а ваш штаб залишається без управління."
          },
          {
            "text": "Спостерігаю лише через поодинокі доповіді диспетчерів та чекаю узагальненої інформації від ОВА/ЦА. Підрозділи отримують команду працювати «в штаті» до подальших інструкцій.",
            "result": "fail",
            "feedback": "Чому неправильно: інформація буде надходити запізно, фрагментарно і без пріоритетів. За цей час ситуація на землі різко погіршиться, а поліція працюватиме хаотично."
          },
          {
            "text": "Протягом перших 60–90 секунд збираю короткі доповіді від усіх підрозділів одночасно: «Ваше місце, що бачите, стан екіпажу, скільки людей, які перешкоди».",
            "result": "success",
            "feedback": "Чому правильно: це дозволяє вам отримати найбільш повну картину з десятків точок у режимі реального часу та перейти до орієнтування з максимальною точністю."
          }
        ]
      },
      {
        "stage": "Orient",
        "question": "Етап O — Orient (Орієнтуватися). Як ви будуєте картину подій?",
        "options": [
          {
            "text": "Орієнтуюсь на емоції — обираю для реагування ту точку, де бачу найжахливіші відео у соцмережах або де, на мою думку, «найстрашніше».",
            "result": "fail",
            "feedback": "Чому неправильно: інформаційний шум під час обстрілів спотворює реальність. Пріоритети мають визначатися не емоціями, а оперативними даними та цивільним управлінням (ОВА)."
          },
          {
            "text": "Орієнтуюсь лише на власні підрозділи: планую дії виключно з урахуванням нашої дислокації, не враховуючи обстріли, відключення, пожежі, логістику ДСНС, маршрути евакуації та плани ОВА.",
            "result": "fail",
            "feedback": "Чому неправильно: поліція не може працювати паралельно окремо від цивільної влади. В таких умовах ізольоване планування призводить до хаосу."
          },
          {
            "text": "На основі зібраних даних формую оперативну картину та о 05:49 виходжу на голову ОВА коротким зашифрованим повідомленням: «У мене в готовності 14 екіпажів, 2 роти ПОН, взвод охорони та СОГ. Назвіть пріоритетні райони ураження, маршрути евакуації, пункти незламності та критичні об’єкти, що потребують поліції прямо зараз».",
            "result": "success",
            "feedback": "Чому правильно: ви швидко синхронізуєтесь із органом, який визначає цивільні пріоритети та відповідає за життя населення."
          }
        ]
      },
      {
        "stage": "Decide",
        "question": "Етап D — Decide (Прийняти рішення). Як ви дієте після узгодження пріоритетів?",
        "options": [
          {
            "text": "Рішення «їду сам у епіцентр» — допоки я не побачу все на власні очі, ніяких наказів не даю.",
            "result": "fail",
            "feedback": "Чому неправильно: керівник, який затримує рішення до особистого огляду, паралізує роботу всієї поліції під час масованої атаки."
          },
          {
            "text": "Приймаю рішення після наради із заступниками (5–7 хвилин), очікуючи узагальненого плану від центрального апарату або довідки ОВА.",
            "result": "fail",
            "feedback": "Чому неправильно: в умовах масованого удару централізовані інструкції приходять із затримкою, а 20–40 хвилин затримки = мародерство, хаос і втрати серед цивільних."
          },
          {
            "text": "О 05:54, отримавши пріоритети ОВА, негайно ухвалюю рішення про розподіл сил за чотирма напрямами:\n– охорона лікарень та пунктів незламності;\n– супроводження цивільних затвердженими маршрутами;\n– створення протимародерських кордонів у визначених районах;\n– формування резерву для нових ударів.",
            "result": "success",
            "feedback": "Чому правильно: рішення ґрунтується на реальних пріоритетах цивільного управління, а не на інтуїції чи неповних даних."
          }
        ]
      },
      {
        "stage": "Act",
        "question": "Етап A — Act (Діяти). Як ви реалізуєте ухвалене рішення?",
        "options": [
          {
            "text": "Записую відеозвернення для ЗМІ, виїжджаю у «точку для картинки» та намагаюсь «підняти моральний дух».",
            "result": "fail",
            "feedback": "Чому неправильно: у перші хвилини кризи керівник повинен діяти стратегічно, а не медійно. Піар не рятує життя."
          },
          {
            "text": "Відправляю сили виконувати свої звичні, «штатні» функції (102, патрулювання, охорона адмінбудівель), поки чекаю на нові дані.",
            "result": "fail",
            "feedback": "Чому неправильно: хаос на вулицях, паніка і мародерство наростають, а поліція лишається не там, де вона потрібна."
          },
          {
            "text": "Миттєво реалізую рішення:\n\n– розподіляю сили за пріоритетами ОВА;\n– відправляю офіцера зв’язку до ситуаційного центру ОВА або встановлюю стабільний відеозв’язок;\n– узгоджую єдине повідомлення для населення разом з ОВА та місцевою владою (адреси пунктів незламності, маршрути безпеки, контакти).",
            "result": "success",
            "feedback": "Чому правильно: узгоджені дії поліції з цивільним управлінням — головний фактор збереження життя людей у перші години масованих обстрілів."
          }
        ]
      }
    ]
  }
]
